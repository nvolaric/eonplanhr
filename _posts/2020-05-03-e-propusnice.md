---
layout: post
title:  "Lako do e-Propusnice"
date:   2020-04-03 23:06:04 +0200
---

Stožer civilne zaštite Republike Hrvatske 01. travnja 2020. godine donio**[ je \**Odluku o izmjeni i dopuni Odluke o zabrani napuštanja mjesta prebivališta i stalnog boravka u Republici Hrvatskoj\**](https://civilna-zastita.gov.hr/UserDocsImages/CIVILNA ZAŠTITA/PDF_ZA WEB/Odluka o izmjenama i dopunama Odluke o zabrani napuštanja mjesta ... - e-Propusnice.pdf)** kojom je omogućeno građanima jednostavno slanje zahtjeva za izdavanje propusnica digitalnim putem. E-Propusnice je usluga Ministarstva uprave kojom će se ubrzati, digitalizirati i evidentirati sve izdane propusnice koje omogućuju kretanje građana unatoč zabrani napuštanja prebivališta i stalnog boravišta uvedenoj zbog epidemije koronavirusa.. E-Propusnice će se izdavati na rok od 1 do 14 dana, ovisno o razlogu za koji se izdaju. Svi koji su do sada izdali propusnice dužni su ih do 5. travnja zamijeniti e-Propusnicama. Spriječiti će se razne zloupotrebe, olakšati kontrola te onemogućiti izdavanje e-Propusnica osobama u samoizolaciji budući da sustav povezuje Ministarstvo unutarnih poslova, Poreznu upravu, Hrvatski zavod za mirovinsko osiguranje, zdravstveni sustav i Stožer civilne zaštite.

Usluga e-Propusnice dostupna je na web stranici [epropusnice.gov.hr.](https://epropusnice.gov.hr) 

U sustav se prijavljuje korištenjem usluga e-Građani i NIAS (Nacionalni identifikacijski i autentifikacijski sustav) korištenjem vjerodajnice u sustavu e-Građani (npr.mToken ili ePASS) ili korištenjem drugih prihvatljivih vjerodajnica (npr. Token uređaja i aplikacija poslovnih banaka, FINA certifikata, elektroničke osobne iskaznice itd.).

Sustav e-Propusnice omogućava predaju zahtjeva za izdavanjem e-Propusnice prema: 

1. Poslodavcu;
2. Izabranom liječniku obiteljske medicine;
3. Tijelu javne vlasti;
4. Nadležnom stožeru civilne zaštite.

Postupak prijave i predaje zahtjeva:

1. U internetskom pregledniku upisati adresu https://epropusnice.gov.hr
2. Odabrati jedan od predloženih ulaza u sustav: 
   - Ulaz za Stožer civilne zaštite, 
   - Ulaz za poslodavce, Ulaz za tijela javne vlasti, 
   - Ulaz za liječnike
   - Ulaz za građane
3. Potvrda autentifikacije 
4. Odabrati listu vjerodajnica
5. Upisati korisničko ime i lozinku po potrebi
6. Izabrati jednu od opcija: 
   - zahtjev za propusnicom, 
   - pregled propusnica 
   - pregled zahtjeva
7. U zahtjev za izdavanjem propusnica treba upisati tražene podatke i poslati zahtjev
8. Nakon odobrenja e-Propusnica je vidljiva u PDF formatu.

U sustavu se može provjeriti pregled predanih zahtjeva za izdavanjem e-Propusnica i njihov status te pregledati i preuzeti odobrene e-Propusnice u digitalnom (PDF) obliku.

Izdane propusnice će se dostaviti elektroničkim putem u Osobni korisnički pretinac te se mogu ispisati na pisači. Također, propusnica se može koristiti na mobilnom uređaju prilikom kontrole jer PDF dokument u sebi sadržava QR kod za provjeru.

Podaci o izdanim e-Propusnicama će s vremenskim odmakom od najviše sat vremena biti dostupni Ministarstvu unutarnjih poslova radi provjere na terenu.

U slučaju da pojedinci nemaju pristup navedenim uslugama mogu podnijeti zahtjev korištenjem dosadašnjih načina predaje zahtjeva primjerica putem e-mail adrese stožera ili liječnika primarne zdravstvene zaštite.

Ukoliko trebate tehničku ili korisničku podršku vezanu uz e-Propusnice, dostupni su sljedeći kontakti:

- e-pošta: **epropusnice@uprava.gov.hr** (0-24 h)
- Telefon: **0800 8090** (od 8 do 17 sati)

